<!DOCTYPE html>
<html>

<head>
    <meta charset="utf-8">
    <meta name="viewport" content="width=device-width, initial-scale=1.0">
    <title></title>
</head>

<body>
    <p style='margin-top:0in;margin-right:0in;margin-bottom:0in;margin-left:0in;font-size:11.0pt;font-family:"Calibri",sans-serif;text-align:right;line-height:150%;'><strong><span style="font-size: 16px; line-height: 150%; font-family: AdobeArabic-Regular;">&nbsp; &nbsp; &nbsp; &nbsp; قلبِ سلیم کا لغوی معنی ہے ایسا دل جو ہر قسم کی بیماری اور عارضہ سے محفوظ ہو ، تاہم اصطلاح میں اس سے مراد ایسا دل ہے ، جو اسلام کے سوا کسی چیز سے آشنا نہ ہو۔ مفسرین نے اس کی مختلف تعریفیں کی ہیں ، امام قرطبی <span style="color: black;">رحمة الله عليه</span></span></strong><span style="font-size: 16px;"><strong><span style="line-height: 150%; font-family: AdobeArabic-Regular;">&nbsp;لکھتے ہیں:</span></strong></span></p>
    <p style='margin-top:0in;margin-right:0in;margin-bottom:0in;margin-left:0in;font-size:11.0pt;font-family:"Calibri",sans-serif;text-align:right;line-height:150%;'><span style="font-size: 16px;"><strong><span style="line-height: 150%; font-family: AdobeArabic-Regular;">&nbsp;</span></strong></span></p>
    <p style='margin-top:0in;margin-right:0in;margin-bottom:0in;margin-left:0in;font-size:11.0pt;font-family:"Calibri",sans-serif;text-align:right;line-height:150%;'><span style="font-size: 16px;"><strong><span style="line-height: 150%; font-family: AdobeArabic-Regular;">1۔ &nbsp; &nbsp;حضرت سعید بن المسیب&nbsp;</span></strong><strong><span style="line-height: 150%; font-family: AdobeArabic-Regular; color: black;">رحمة الله عليه</span></strong><strong><span style="line-height: 150%; font-family: AdobeArabic-Regular;">&nbsp;نے فرمایا: قلب سلیم سے مراد صحیح دل ہے جو مومن کا دل ہے کیونکہ کافر اور منافق کا دل مریض ہوتاہے ۔</span></strong></span></p>
    <p style='margin-top:0in;margin-right:0in;margin-bottom:0in;margin-left:0in;font-size:11.0pt;font-family:"Calibri",sans-serif;text-align:right;line-height:150%;'><span style="font-size: 16px;"><strong><span style="line-height: 150%; font-family: AdobeArabic-Regular;">&nbsp;</span></strong></span></p>
    <p style='margin-top:0in;margin-right:0in;margin-bottom:0in;margin-left:0in;font-size:11.0pt;font-family:"Calibri",sans-serif;text-align:right;line-height:150%;'><span style="font-size: 16px;"><strong><span style="line-height: 150%; font-family: AdobeArabic-Regular;">2۔ &nbsp; &nbsp;حضرت ابو عثمان سیاری نیشاپوری&nbsp;</span></strong><strong><span style="line-height: 150%; font-family: AdobeArabic-Regular; color: black;">رحمة الله عليه</span></strong><strong><span style="line-height: 150%; font-family: AdobeArabic-Regular;">&nbsp;نے فرمایا: قلب سلیم اس کا ہے جو ہر بدعت سے خالی ہو اور سنت پر قائم ہو۔&nbsp;</span></strong></span></p>
    <p style='margin-top:0in;margin-right:0in;margin-bottom:0in;margin-left:0in;font-size:11.0pt;font-family:"Calibri",sans-serif;text-align:right;line-height:150%;'><span style="font-size: 16px;"><strong><span style="line-height: 150%; font-family: AdobeArabic-Regular;">&nbsp;</span></strong></span></p>
    <p style='margin-top:0in;margin-right:0in;margin-bottom:0in;margin-left:0in;font-size:11.0pt;font-family:"Calibri",sans-serif;text-align:right;line-height:150%;'><span style="font-size: 16px;"><strong><span style="line-height: 150%; font-family: AdobeArabic-Regular;">3۔ &nbsp; &nbsp;حضرت امام حسن بصری&nbsp;</span></strong><strong><span style="line-height: 150%; font-family: AdobeArabic-Regular; color: black;">رحمة الله عليه</span></strong><strong><span style="line-height: 150%; font-family: AdobeArabic-Regular;">&nbsp;نے فرمایا: قلب ِ سلیم سے مراد وہ دل ہے جو مال اور اولاد کی آفت سے خالی ہو۔</span></strong></span></p>
    <p style='margin-top:0in;margin-right:0in;margin-bottom:0in;margin-left:0in;font-size:11.0pt;font-family:"Calibri",sans-serif;text-align:right;line-height:150%;'><span style="font-size: 16px;"><strong><span style="line-height: 150%; font-family: AdobeArabic-Regular;">&nbsp;</span></strong></span></p>
    <p style='margin-top:0in;margin-right:0in;margin-bottom:0in;margin-left:0in;font-size:11.0pt;font-family:"Calibri",sans-serif;text-align:right;line-height:150%;'><span style="font-size: 16px;"><strong><span style="line-height: 150%; font-family: AdobeArabic-Regular;">4۔ &nbsp; &nbsp;حضرت شیخ جنید بغدادی&nbsp;</span></strong><strong><span style="line-height: 150%; font-family: AdobeArabic-Regular; color: black;">رحمة الله عليه</span></strong><strong><span style="line-height: 150%; font-family: AdobeArabic-Regular;">&nbsp;نے فرمایا : یہاں سلیم &rsquo;&rsquo;لدیغ&lsquo;&lsquo; کے معنی میں استعمال ہوا ہے یعنی وہ شخص جس کا دل ہمہ وقت خشیت ِالٰہی میں مستغرق ہو ۔ (1)</span></strong></span></p>
    <p style='margin-top:0in;margin-right:0in;margin-bottom:0in;margin-left:0in;font-size:11.0pt;font-family:"Calibri",sans-serif;text-align:right;line-height:150%;'><span style="font-size: 16px;"><strong><span style="line-height: 150%; font-family: AdobeArabic-Regular;">&nbsp;</span></strong></span></p>
    <p style='margin-top:0in;margin-right:0in;margin-bottom:0in;margin-left:0in;font-size:11.0pt;font-family:"Calibri",sans-serif;text-align:right;line-height:150%;'><span style="font-size: 16px;"><strong><span style="line-height: 150%; font-family: AdobeArabic-Regular;">5۔&nbsp; &nbsp;&nbsp; ایک قول یہ ہے : قلب ِ سلیم سے مراد وہ دل ہے جو گمراہی ، بدعت ، غفلت ، عدم حضوری ، حجابات ، خواب گاہ ، مسکن و رہائش اور مدح و ملامت سے صحیح و سالم ہو، یہ امور سالکین کے لیے آزمائش &nbsp;ہوتے ہیں جب کہ کاملین ان سے محفوظ و مامون ہوتے ہیں۔ (2)</span></strong></span></p>
    <p style='margin-top:0in;margin-right:0in;margin-bottom:0in;margin-left:0in;font-size:11.0pt;font-family:"Calibri",sans-serif;text-align:right;line-height:150%;'><span style="font-size: 16px;"><strong><span style="line-height: 150%; font-family: AdobeArabic-Regular;">&nbsp;</span></strong></span></p>
    <p style='margin-top:0in;margin-right:0in;margin-bottom:0in;margin-left:0in;font-size:11.0pt;font-family:"Calibri",sans-serif;text-align:right;line-height:150%;'><span style="font-size: 16px;"><strong><span style="line-height: 150%; font-family: AdobeArabic-Regular;">&nbsp; &nbsp; &nbsp; &nbsp;&nbsp; جو شخص قیامت کے دن قلب ِ سلیم یعنی دنیا کی لذتوں ، رغبتوں، چاہتوں اور شہوتوں سے کنارہ کش دل ، دنیا کی آرزوؤں اور خواہشوں سے پاک دل ،&nbsp;</span></strong><strong><span style="line-height: 150%; font-family: AdobeArabic-Regular; color: black;">الله</span></strong><strong><span style="line-height: 150%; font-family: AdobeArabic-Regular;">&nbsp;کے ذکر اور اس کی محبت و معرفت سے معمور دل لے کر آئے گا تو یہی قلب ِ سلیم اس کو نفع دے گا۔ جیساکہ&nbsp;</span></strong><strong><span style="line-height: 150%; font-family: AdobeArabic-Regular; color: black;">الله</span></strong><strong><span style="line-height: 150%; font-family: AdobeArabic-Regular;">&nbsp;رب العزت نے قرآن مجید میں ارشاد فرمایا:</span></strong></span></p>
    <p style='margin-top:0in;margin-right:0in;margin-bottom:0in;margin-left:0in;font-size:11.0pt;font-family:"Calibri",sans-serif;text-align:right;line-height:150%;'><span style="font-size: 16px;"><strong><span style="line-height: 150%; font-family: AdobeArabic-Regular;">&nbsp;</span></strong></span></p>
    <p style='margin-top:0in;margin-right:0in;margin-bottom:0in;margin-left:0in;font-size:11.0pt;font-family:"Calibri",sans-serif;text-align:right;line-height:150%;'><span style="font-size: 16px;"><strong><span style="line-height: 150%; font-family: AdobeArabic-Regular;">&nbsp;</span></strong></span></p>
    <p style='margin-top:0in;margin-right:0in;margin-bottom:0in;margin-left:0in;font-size:11.0pt;font-family:"Calibri",sans-serif;text-align:right;line-height:150%;'><span style="font-size: 16px;"><strong><span style="line-height: 150%; font-family: AdobeArabic-Regular;">&nbsp;</span></strong></span></p>
    <p style='margin-top:0in;margin-right:0in;margin-bottom:0in;margin-left:0in;font-size:11.0pt;font-family:"Calibri",sans-serif;text-align:right;line-height:150%;'><span style="font-size: 16px;"><strong><span style="line-height: 150%; font-family: AdobeArabic-Regular;">&nbsp;</span></strong></span></p>
    <p style='margin-top:0in;margin-right:0in;margin-bottom:0in;margin-left:0in;font-size:11.0pt;font-family:"Calibri",sans-serif;text-align:center;line-height:150%;'><span style="font-size: 16px;"><strong><span style="line-height: 150%; font-family: AdobeArabic-Regular; color: rgb(85, 142, 40);">یَوْمَ لَا یَنْفَعُ مَالٌ وَّلَا بَنُوْنَo اِلَّا مَنْ اَتَى اللّٰهَ بِقَلْبٍ سَلِيْمٍ۔</span></strong><strong><span style="line-height: 150%; font-family: AdobeArabic-Regular;">&nbsp;<span style="color:#558E28;">(3)</span></span></strong></span></p>
    <p style='margin-top:0in;margin-right:0in;margin-bottom:0in;margin-left:0in;font-size:11.0pt;font-family:"Calibri",sans-serif;text-align:center;line-height:150%;'><span style="font-size: 16px;"><strong><span style="line-height: 150%; font-family: AdobeArabic-Regular;">&nbsp;</span></strong></span></p>
    <p style='margin-top:0in;margin-right:0in;margin-bottom:0in;margin-left:0in;font-size:11.0pt;font-family:"Calibri",sans-serif;text-align:center;line-height:150%;'><span style="font-size: 16px;"><strong><span style="line-height: 150%; font-family: AdobeArabic-Regular; color: rgb(85, 142, 40);">&rsquo;&rsquo; ( قیامت کے ) دن نہ ( کسی کو ) مال نفع دے گا اور نہ بیٹے مگر ( اسے&nbsp;</span></strong><strong><span style="line-height: 150%; font-family: AdobeArabic-Regular; color: rgb(85, 142, 40);">الله</span></strong><strong><span style="line-height: 150%; font-family: AdobeArabic-Regular; color: rgb(85, 142, 40);">&nbsp;کی راہ میں خرچ کیا ہوا مال اور بیٹے نفع دیں گے ) جو ( کفر و شرک سے ) سلامت دل لے کر&nbsp;</span></strong><strong><span style="line-height: 150%; font-family: AdobeArabic-Regular; color: rgb(85, 142, 40);">الله</span></strong><strong><span style="line-height: 150%; font-family: AdobeArabic-Regular; color: rgb(85, 142, 40);">&nbsp;کی بارگاہ میں حاضر ہوا ۔&lsquo;&lsquo;</span></strong></span></p>
    <p style='margin-top:0in;margin-right:0in;margin-bottom:0in;margin-left:0in;font-size:11.0pt;font-family:"Calibri",sans-serif;text-align:right;line-height:150%;'><span style="font-size: 16px;"><strong><span style="line-height: 150%; font-family: AdobeArabic-Regular;">&nbsp;</span></strong></span></p>
    <p style='margin-top:0in;margin-right:0in;margin-bottom:0in;margin-left:0in;font-size:11.0pt;font-family:"Calibri",sans-serif;text-align:right;line-height:150%;'><span style="font-size: 16px;"><strong><span style="line-height: 150%; font-family: AdobeArabic-Regular;">&nbsp; &nbsp; &nbsp; &nbsp;&nbsp;قلب سے مراد محض گوشت کا لوتھڑا نہیں جو ہمارے سینے میں ہے اور انتقال ِ خون کا باعث بنتاہے ، بلکہ اس کے اند ر روحانی کیفیات ہیں جو اس دل کا مرکز ہیں جس کے بارے میں&nbsp;</span></strong><strong><span style="line-height: 150%; font-family: AdobeArabic-Regular; color: black;">الله</span></strong><strong><span style="line-height: 150%; font-family: AdobeArabic-Regular;">&nbsp;رب العزت کا ارشاد گرامی ہے :</span></strong></span></p>
    <p style='margin-top:0in;margin-right:0in;margin-bottom:0in;margin-left:0in;font-size:11.0pt;font-family:"Calibri",sans-serif;text-align:right;line-height:150%;'><span style="font-size: 16px;"><strong><span style="line-height: 150%; font-family: AdobeArabic-Regular;">&nbsp;</span></strong></span></p>
    <p style='margin-top:0in;margin-right:0in;margin-bottom:0in;margin-left:0in;font-size:11.0pt;font-family:"Calibri",sans-serif;text-align:center;line-height:150%;'><span style="font-size: 16px;"><strong><span style="line-height: 150%; font-family: AdobeArabic-Regular; color: rgb(85, 142, 40);">اِنَّ السَّمْعَ وَالْبَصَرَ وَالْفُؤَادَ کُلُّ اُولٰٓئِکَ کَانَ عَنْهُ مَسْئُوْلًا۔ (4)</span></strong></span></p>
    <p style='margin-top:0in;margin-right:0in;margin-bottom:0in;margin-left:0in;font-size:11.0pt;font-family:"Calibri",sans-serif;text-align:center;line-height:150%;'><span style="font-size: 16px;"><strong><span style="line-height: 150%; font-family: AdobeArabic-Regular; color: rgb(85, 142, 40);">&nbsp;</span></strong></span></p>
    <p style='margin-top:0in;margin-right:0in;margin-bottom:0in;margin-left:0in;font-size:11.0pt;font-family:"Calibri",sans-serif;text-align:center;line-height:150%;'><span style="font-size: 16px;"><strong><span style="line-height: 150%; font-family: AdobeArabic-Regular; color: rgb(85, 142, 40);">&rsquo;&rsquo;بے شک کان اور آنکھ اور دل&lsquo; ان سب سے ( قیامت کے دن ) پوچھا جائے گا۔&lsquo;&lsquo;</span></strong></span></p>
    <p style='margin-top:0in;margin-right:0in;margin-bottom:0in;margin-left:0in;font-size:11.0pt;font-family:"Calibri",sans-serif;text-align:right;line-height:150%;'><span style="font-size: 16px;"><strong><span style="line-height: 150%; font-family: AdobeArabic-Regular;">&nbsp;</span></strong></span></p>
    <p style='margin-top:0in;margin-right:0in;margin-bottom:0in;margin-left:0in;font-size:11.0pt;font-family:"Calibri",sans-serif;text-align:right;line-height:150%;'><span style="font-size: 16px;"><strong><span style="line-height: 150%; font-family: AdobeArabic-Regular;">&nbsp; &nbsp; &nbsp; &nbsp;&nbsp;جسم انسانی میں ہر عضو کا ایک خاص کام ہے ۔ اگر وہ عضو صحیح کام کرے تو اس کا مطلب ہے کہ وہ صحت مند ہے، اور اگر وہ اپنا کام نہ کرے تو بیمارہے ۔ اسی طرح دل کا بھی اپنا ایک مخصوص کام ہے۔ جسمانی دل خون کی سرکولیشن کے لیے پیدا کیا گیا ہے جب کہ قلب ِ روحانی کو چار قسم کے امور لازم ہیں:</span></strong></span></p>
    <p style='margin-top:0in;margin-right:0in;margin-bottom:0in;margin-left:0in;font-size:11.0pt;font-family:"Calibri",sans-serif;text-align:right;line-height:150%;'><span style="font-size: 16px;"><strong><span style="line-height: 150%; font-family: AdobeArabic-Regular;">&nbsp;</span></strong></span></p>
    <p style='margin-top:0in;margin-right:0in;margin-bottom:0in;margin-left:0in;font-size:11.0pt;font-family:"Calibri",sans-serif;text-align:right;line-height:150%;'><span style="font-size: 16px;"><strong><span style="line-height: 150%; font-family: AdobeArabic-Regular;">1۔&nbsp; &nbsp;&nbsp; وہ دل&nbsp;</span></strong><strong><span style="line-height: 150%; font-family: AdobeArabic-Regular; color: black;">ﷲ</span></strong><strong><span style="line-height: 150%; font-family: AdobeArabic-Regular;">&nbsp;تعالیٰ اور اس کے رسول&nbsp;</span></strong><strong><span style="line-height: 150%; font-family: AdobeArabic-Regular; color: black;">صلی ﷲ عليه وآله وسلم</span></strong><strong><span style="line-height: 150%; font-family: AdobeArabic-Regular;">&nbsp;سے سب سے بڑھ کر محبت کرے۔</span></strong></span></p>
    <p style='margin-top:0in;margin-right:0in;margin-bottom:0in;margin-left:0in;font-size:11.0pt;font-family:"Calibri",sans-serif;text-align:right;line-height:150%;'><span style="font-size: 16px;"><strong><span style="line-height: 150%; font-family: AdobeArabic-Regular;">2۔ &nbsp; &nbsp;وہ دل&nbsp;</span></strong><strong><span style="line-height: 150%; font-family: AdobeArabic-Regular; color: black;">ﷲ</span></strong><strong><span style="line-height: 150%; font-family: AdobeArabic-Regular;">&nbsp;تعالیٰ کی طرف رجوع اور گناہوں سے توبہ کرے۔</span></strong></span></p>
    <p style='margin-top:0in;margin-right:0in;margin-bottom:0in;margin-left:0in;font-size:11.0pt;font-family:"Calibri",sans-serif;text-align:right;line-height:150%;'><span style="font-size: 16px;"><strong><span style="line-height: 150%; font-family: AdobeArabic-Regular;">3۔&nbsp; &nbsp;&nbsp; وہ دل&nbsp;</span></strong><strong><span style="line-height: 150%; font-family: AdobeArabic-Regular; color: black;">ﷲ</span></strong><strong><span style="line-height: 150%; font-family: AdobeArabic-Regular;">&nbsp;کریم کی ملاقات کا شوق اور اس کی رغبت رکھے ۔</span></strong></span></p>
    <p style='margin-top:0in;margin-right:0in;margin-bottom:0in;margin-left:0in;font-size:11.0pt;font-family:"Calibri",sans-serif;text-align:right;line-height:150%;'><span style="font-size: 16px;"><strong><span style="line-height: 150%; font-family: AdobeArabic-Regular;">4۔&nbsp; &nbsp;&nbsp; وہ دل&nbsp;</span></strong><strong><span style="line-height: 150%; font-family: AdobeArabic-Regular; color: black;">ﷲ</span></strong><strong><span style="line-height: 150%; font-family: AdobeArabic-Regular;">&nbsp;رب العزت کی معرفت حاصل کرے۔</span></strong></span></p>
    <p style='margin-top:0in;margin-right:0in;margin-bottom:0in;margin-left:0in;font-size:11.0pt;font-family:"Calibri",sans-serif;text-align:right;line-height:150%;'><span style="font-size: 16px;"><strong><span style="line-height: 150%; font-family: AdobeArabic-Regular;">&nbsp;</span></strong></span></p>
    <p style='margin-top:0in;margin-right:0in;margin-bottom:0in;margin-left:0in;font-size:11.0pt;font-family:"Calibri",sans-serif;text-align:right;line-height:150%;'><span style="font-size: 16px;"><strong><span style="line-height: 150%; font-family: AdobeArabic-Regular;">&nbsp; &nbsp; &nbsp; &nbsp;&nbsp;روحانی دل ان چار مقاصد کی خاطر زندگی کی تمام شہوتوں اورخواہشات کو قربان کرنے کے لیے پیدا کیا گیاہے۔ جس طرح جسم کو صحیح، صحت مند اور طاقتور رکھنے کے لیے مادی خوراک کی ضرور ت ہوتی ہے ، اسی طرح دل کو بھی صحت مند و توانا رکھنے کے لیے روحانی خوراک کی ضرورت ہوتی ہے اور وہ&nbsp;</span></strong><strong><span style="line-height: 150%; font-family: AdobeArabic-Regular; color: black;">ﷲ</span></strong><strong><span style="line-height: 150%; font-family: AdobeArabic-Regular;">&nbsp;تعالیٰ کا ذکر ہے۔ روحانی دل کی خوراک و غذا ء محبت الٰہی عزوجل اور محبت رسولِ کریم&nbsp;</span></strong><strong><span style="line-height: 150%; font-family: AdobeArabic-Regular; color: black;">صلی ﷲ عليه وآله وسلم</span></strong><strong><span style="line-height: 150%; font-family: AdobeArabic-Regular;">&nbsp;ہے اور&nbsp;</span></strong><strong><span style="line-height: 150%; font-family: AdobeArabic-Regular; color: black;">ﷲ</span></strong><strong><span style="line-height: 150%; font-family: AdobeArabic-Regular;">&nbsp;تعالیٰ سے ملاقات کا شوق دل کی حیات ہے۔شوق لقاء میں اگر دل کو لذت ملے تو یہ دل کی راحت ہے ، اگر اس خواہش ِ دیدار کی کیفیت میں دل کو راحت و سرور ملے تو ایسا دل قلب ِ سلیم ہے جو کبھی&nbsp;</span></strong><strong><span style="line-height: 150%; font-family: AdobeArabic-Regular; color: black;">ﷲ</span></strong><strong><span style="line-height: 150%; font-family: AdobeArabic-Regular;">&nbsp;کی یاد سے غافل نہیں ہوتا اور ہر وقت یادِ الٰہی میں مستغرق رہتا ہے۔ دل کو صحت مند کرنے اور قلبِ سلیم کے درجہ پر فائز کرنے کے لیے ہمیں ان لوگوں کی صحبت و معیت اختیار کرنے کا حکم دیا گیا جو لوگ قلبِ سلیم رکھتے ہیں۔جن لوگو ں کے دلوں سے غفلت کا پردہ اٹھ جاتا ہے ، ان کو&nbsp;</span></strong><strong><span style="line-height: 150%; font-family: AdobeArabic-Regular; color: black;">ﷲ</span></strong><strong><span style="line-height: 150%; font-family: AdobeArabic-Regular;">&nbsp;کریم کی قربت اور ہم نشینی نصیب ہو جاتی ہے ۔ مولانا روم&nbsp;</span></strong><strong><span style="line-height: 150%; font-family: AdobeArabic-Regular; color: black;">رحمة الله عليه</span></strong><strong><span style="line-height: 150%; font-family: AdobeArabic-Regular;">&nbsp;فرماتے ہیں :</span></strong></span></p>
    <p style='margin-top:0in;margin-right:0in;margin-bottom:0in;margin-left:0in;font-size:11.0pt;font-family:"Calibri",sans-serif;text-align:right;line-height:150%;'><span style="font-size: 16px;"><strong><span style="line-height: 150%; font-family: AdobeArabic-Regular;">&nbsp;</span></strong></span></p>
    <p style='margin-top:0in;margin-right:0in;margin-bottom:0in;margin-left:0in;font-size:11.0pt;font-family:"Calibri",sans-serif;text-align:center;line-height:150%;'><span style="font-size: 16px;"><strong><span style="line-height: 150%; font-family: AdobeArabic-Regular; color: rgb(85, 142, 40);">ہر کہ خواہد ہم نشینی با خدا</span></strong></span></p>
    <p style='margin-top:0in;margin-right:0in;margin-bottom:0in;margin-left:0in;font-size:11.0pt;font-family:"Calibri",sans-serif;text-align:center;line-height:150%;'><span style="font-size: 16px;"><strong><span style="line-height: 150%; font-family: AdobeArabic-Regular; color: rgb(85, 142, 40);">او نشیند در حضورِ اولیاء</span></strong></span></p>
    <p style='margin-top:0in;margin-right:0in;margin-bottom:0in;margin-left:0in;font-size:11.0pt;font-family:"Calibri",sans-serif;text-align:center;line-height:150%;'><span style="font-size: 16px;"><strong><span style="line-height: 150%; font-family: AdobeArabic-Regular;">&nbsp;</span></strong></span></p>
    <p style='margin-top:0in;margin-right:0in;margin-bottom:0in;margin-left:0in;font-size:11.0pt;font-family:"Calibri",sans-serif;text-align:center;line-height:150%;'><span style="font-size: 16px;"><strong><span style="line-height: 150%; font-family: AdobeArabic-Regular; color: rgb(85, 142, 40);">&rsquo;&rsquo; جو شخص چاہتا ہے کہ وہ&nbsp;</span></strong><strong><span style="line-height: 150%; font-family: AdobeArabic-Regular; color: rgb(85, 142, 40);">الله</span></strong><strong><span style="line-height: 150%; font-family: AdobeArabic-Regular; color: rgb(85, 142, 40);">&nbsp;کریم کی معیت اختیار کرے تو اسے چاہیے کہ وہ اولیاء&nbsp;</span></strong><strong><span style="line-height: 150%; font-family: AdobeArabic-Regular; color: rgb(85, 142, 40);">الله</span></strong><strong><span style="line-height: 150%; font-family: AdobeArabic-Regular; color: rgb(85, 142, 40);">&nbsp;کی صحبت میں بیٹھا کرے ۔&lsquo;&lsquo;</span></strong></span></p>
    <p style='margin-top:0in;margin-right:0in;margin-bottom:0in;margin-left:0in;font-size:11.0pt;font-family:"Calibri",sans-serif;text-align:center;line-height:150%;'><span style="font-size: 16px;"><strong><span style="line-height: 150%; font-family: AdobeArabic-Regular;">&nbsp;</span></strong></span></p>
    <p style='margin-top:0in;margin-right:0in;margin-bottom:0in;margin-left:0in;font-size:11.0pt;font-family:"Calibri",sans-serif;text-align:right;line-height:150%;'><span style="font-size: 16px;"><strong><span style="line-height: 150%; font-family: AdobeArabic-Regular;">&nbsp; &nbsp; &nbsp; &nbsp;&nbsp;قیامت کے دن&nbsp;</span></strong><strong><span style="line-height: 150%; font-family: AdobeArabic-Regular; color: black;">الله</span></strong><strong><span style="line-height: 150%; font-family: AdobeArabic-Regular;">&nbsp;والوں کی محبت و رفاقت کام آئے گی ۔ قرآن مجید میں&nbsp;</span></strong><strong><span style="line-height: 150%; font-family: AdobeArabic-Regular; color: black;">الله</span></strong><strong><span style="line-height: 150%; font-family: AdobeArabic-Regular;">&nbsp;رب العزت نے فرمایا:</span></strong></span></p>
    <p style='margin-top:0in;margin-right:0in;margin-bottom:0in;margin-left:0in;font-size:11.0pt;font-family:"Calibri",sans-serif;text-align:center;line-height:150%;'><span style="font-size: 16px;"><strong><span style="line-height: 150%; font-family: AdobeArabic-Regular; color: rgb(85, 142, 40);">اَ لْاَخِلَّآءُ یَوْمَئِذٍ بَعْضُهُمْ لِبَعْضٍ عَدُوٌّ اِلَّا الْمُتَّقِیْنَ ۔ (5)</span></strong></span></p>
    <p style='margin-top:0in;margin-right:0in;margin-bottom:0in;margin-left:0in;font-size:11.0pt;font-family:"Calibri",sans-serif;text-align:center;line-height:150%;'><span style="font-size: 16px;"><strong><span style="line-height: 150%; font-family: AdobeArabic-Regular; color: rgb(85, 142, 40);">&nbsp;</span></strong></span></p>
    <p style='margin-top:0in;margin-right:0in;margin-bottom:0in;margin-left:0in;font-size:11.0pt;font-family:"Calibri",sans-serif;text-align:center;line-height:150%;'><span style="font-size: 16px;"><strong><span style="line-height: 150%; font-family: AdobeArabic-Regular; color: rgb(85, 142, 40);">&rsquo;&rsquo; اس دن گہرے دوست ایک دوسرے کے دشمن ہوں گے مگر پرہیزگار (مسلمانوں کے درمیان دینی محبت و دوستی قائم رہے گی ) ۔&lsquo;&lsquo;</span></strong></span></p>
    <p style='margin-top:0in;margin-right:0in;margin-bottom:0in;margin-left:0in;font-size:11.0pt;font-family:"Calibri",sans-serif;text-align:center;line-height:150%;'><span style="font-size: 16px;"><strong><span style="line-height: 150%; font-family: AdobeArabic-Regular;">&nbsp;</span></strong></span></p>
    <p style='margin-top:0in;margin-right:0in;margin-bottom:0in;margin-left:0in;font-size:11.0pt;font-family:"Calibri",sans-serif;text-align:right;line-height:150%;'><span style="font-size: 16px;"><strong><span style="line-height: 150%; font-family: AdobeArabic-Regular;">&nbsp; &nbsp; &nbsp; &nbsp;&nbsp;امام الاولیاء حضر ت پیر سید محمد عبد</span></strong><strong><span style="line-height: 150%; font-family: AdobeArabic-Regular; color: black;">الله</span></strong><strong><span style="line-height: 150%; font-family: AdobeArabic-Regular;">&nbsp;شاہ مشہدی قادری&nbsp;</span></strong><strong><span style="line-height: 150%; font-family: AdobeArabic-Regular; color: black;">رحمة الله عليه</span></strong><strong><span style="line-height: 150%; font-family: AdobeArabic-Regular;">&nbsp;بھی یقیناً ایسے عظیم المرتبت انسانوں میں سے تھے جو قلب ِ سلیم کے حامل ہوتے ہیں اور جن کے قلوب پر انوارو تجلیات الٰہیہ کا مینہ چھم چھم برستاہے۔ آپ&nbsp;</span></strong><strong><span style="line-height: 150%; font-family: AdobeArabic-Regular; color: black;">رحمة الله عليه</span></strong><strong><span style="line-height: 150%; font-family: AdobeArabic-Regular;">&nbsp;کی حیات طیبہ کا ہر لمحہ یادِ الٰہی میں مستغرق رہتے ہوئے گزرتا تھا ، سنت ِ رسول مکرم&nbsp;</span></strong><strong><span style="line-height: 150%; font-family: AdobeArabic-Regular; color: black;">صلی ﷲ عليه وآله وسلم</span></strong><strong><span style="line-height: 150%; font-family: AdobeArabic-Regular;">&nbsp;پر سختی سے عمل پیرا تھے، حلقۂ ارادت میں شامل احباب کو اولیاء&nbsp;</span></strong><strong><span style="line-height: 150%; font-family: AdobeArabic-Regular; color: black;">الله</span></strong><strong><span style="line-height: 150%; font-family: AdobeArabic-Regular;">&nbsp;کی صحبت کا درس دیتے رہنا تو گویا آپ&nbsp;</span></strong><strong><span style="line-height: 150%; font-family: AdobeArabic-Regular; color: black;">رحمة الله عليه</span></strong><strong><span style="line-height: 150%; font-family: AdobeArabic-Regular;">&nbsp;کا محبوب عمل تھا۔ آپ&nbsp;</span></strong><strong><span style="line-height: 150%; font-family: AdobeArabic-Regular; color: black;">رحمة الله عليه</span></strong><strong><span style="line-height: 150%; font-family: AdobeArabic-Regular;">&nbsp;</span></strong><strong><span style="line-height: 150%; font-family: AdobeArabic-Regular; color: black;">الله</span></strong><strong><span style="line-height: 150%; font-family: AdobeArabic-Regular;">&nbsp;کریم کے ان نفوس قدسیہ میں سے تھے جن کا وجود مسعود امت کے لیے بالعموم اورمریدین و معتقدین کے لیے بالخصوص کسی نعمت عظمیٰ سے کم نہیں۔&nbsp;</span></strong><strong><span style="line-height: 150%; font-family: AdobeArabic-Regular; color: black;">الله</span></strong><strong><span style="line-height: 150%; font-family: AdobeArabic-Regular;">&nbsp;تعالیٰ ہم سب کو قلب ِ سلیم عطا فرمائے اور قلب ِ سلیم کے حاملین صوفیاء کرام کی صحبت و برکات عطا فرمائے ۔امین</span></strong></span></p>
    <p style='margin-top:0in;margin-right:0in;margin-bottom:0in;margin-left:0in;font-size:11.0pt;font-family:"Calibri",sans-serif;text-align:right;line-height:150%;'><span style="font-size: 16px;"><strong><span style="line-height: 150%; font-family: AdobeArabic-Regular;">&nbsp;</span></strong></span></p>
    <p style='margin-top:0in;margin-right:0in;margin-bottom:0in;margin-left:0in;font-size:11.0pt;font-family:"Calibri",sans-serif;text-align:right;line-height:150%;'><strong><span style="font-size: 16px; line-height: 150%; font-family: AdobeArabic-Regular;">&nbsp; &nbsp; &nbsp; &nbsp; سیّد محمد فراز شاہ مشہدی قادری عفی عنہ</span></strong></p>

<div style="color: red">Word to HTML trial - please <a href="https://wordtohtml.net/site/payment">Go PRO</a> to get whole HTML.</div>
</body>

</html>